{"DDI_age": "25.175925925925913", "accountCreateDte": "2021-09-11", "ADI_sex": "26.211111111111126", "most_likely_activity": "Health", "Title": "Arte, al meeting di Rimini la mostra \u2018Da Martini a Guttuso\u2019", "diagnosis_3": "Botulism", "Age": "45", "diagnosis_2": "Irritable bowel syndrome", "storyID": "STY1660925935", "ADI_age": "33.07222222222222", "median_activity": "Health", "GLAAD": "False", "Gender": "male", "id": "019b37d7-5f95-4b4c-a3a4-e5b66e4ced61", "DDI_sex": "22.607407407407408", "Narrative": "Dal 20 al 25 Agosto al Meeting di Rimini, Casa Testori presenta la mostra \u201cDa Martini a Guttuso. Una piazza per sei protagonisti del \u2019900 italiano\u201d.  \nCome i grandi artisti italiani hanno saputo dare testimonianza di una passione per l\u2019uomo nell\u2019inquietudine del secolo breve? Il percorso proposto da Casa Testori parte dal titolo di questa edizione del Meeting - \u201cUna passione per l\u2019uomo\u201d - per darne una rappresentazione visiva attraverso sei grandi opere che documentano l\u2019impeto di un\u2019arte che \u00e8 riuscita a porsi come presidio dell\u2019umano. In una stagione storica attraversata dalle grandi ideologie, questi artisti a volte partono da posizioni opposte, come nel caso di Mario Sironi e di Renato Guttuso, uno vicino al fascismo, l\u2019altro iscritto al Partito Comunista. Eppure le differenze sfumano nella coscienza che li accomuna: la centralit\u00e0 della presenza umana, con le proprie aspirazioni, le proprie ansie e anche le proprie malinconie. L\u2019esperienza del \u2019900 \u00e8 segnata dalle terribili ferite inferte alla vita di milioni di persone: \u00e8 proprio a partire da questa coscienza, assunta in modo coraggioso e radicale, che si genera il lavoro di Leoncillo, con la serie dei suoi \u201cSan Sebastiano\u201d. Marino Marini, invece, in uno dei suoi capolavori, attraverso il balzo del cavallo che disarciona il cavaliere, d\u00e0 forma all\u2019impeto della domanda che arde nel cuore di ogni donna e di ogni uomo ed \u00e8 forma dell\u2019irriducibilit\u00e0 di ogni essere. Non vediamo figure nella grande opera di Titina Maselli, che rappresenta la corsa di un treno della metropolitana: ma dietro i finestrini si coglie la pregnanza di mille presenze, alle prese con le attese e le fatiche di un quotidiano molto contemporaneo. Infine, il grande Artuto Martini, in uno dei capolavori della scultura dell\u2019intero \u2019900, ci restituisce l\u2019esperienza che meglio qualifica il soggetto umano, quella del perdono, con l\u2019abbraccio tra il padre e il figliol prodigo. \nLa mostra si avvale della supervisione scientifica di Elena Pontiggia, una delle pi\u00f9 importanti conoscitrici dell\u2019arte italiana del \u2019900 e gli artisti sono stati scelti da Casa Testori, tra collezionisti privati, istituzioni e importanti Musei italiani.", "storyPrimaryID": "129556", "least_likely_activity": "School", "sarc": "False", "diagnosis_1": "Myocarditis", "ADDI_age": "37.23703703703705", "sport_event": "['US Open']", "ADDI_sex": "31.20555555555555", "Media": "https://image.pixstory.com/Pixstory-image-166092578625952.jpeg", "userID": "USR1636448509", "ADL": "False", "userPrimaryID": "10534", "Festivals": "", "Interest": "arte", "jaccard_score": 4.553391138050063e-05}